 

14

 

esse instituendum, ut semper, si quid fieri jubeatur, alii ut jussui
obtemperetur, curam habeant. Omnem igitur hominum multitu-
dinem, quam imperio teneat, in singulas partes admodum paucos
continentes esse dividendam partibusque singulis singulos prae·
ficiendos ita ut alter alterius sit imperio adstrictus (Cyr. 8,,1, 15).
Necesse sane esse. omnes, qui aliis imperent, sint illis meliores,
ii vero, qui permultis imperent, optimi ; hos igitur potissimum ex
amicis esse eligendos, ut reliquos quoque quam optimos reddant.
Eo vero, quod omnes, qui aliis obediant, aliis imperent, magnum
hoc praeterea nasci commodum, ut honoris ret gloriae fiant eupidi;
iis enim, qui aliis imperent, divinitus honoris cupiditatem insitam
esse affirmat Xenophon (Hier. 8, 5), hominesque sibi persuasisse
(Hipp. 2, 6), se imperium tenentes magis decere facinus aliquod
praeclarum committere, quam si sua negotia agant (Oecom 14,
9 sq.); in iis igitur, quae maxime sint appetenda principi, semper
illud ponit, ut τοὺς ἀρχομένους honoris et laudis cupidos reddat
(Cyr. 2, 1, 22. 7, 1, 18. 8, 2, 26. 8, 4, 4. 5. 8, 1, 39. Oecon.
21, 10); atque id efficiendi varios describit modos.

His ergo rebus facile efficere principem, ut libenter ei obe-
diatur, eumque ea in re non mediocriter juvari eo, quod dicta
eorum, quos maxime sibi vel prodesse vel nocere posse intelli-
gant homines, magnam vim in audientium animos habere soleant,
ut illorum verbis saepe ad aliquid agendum aeque excitentur
atque aliorum donis (Hier. 8, 3. 4. Cyr. 2, 1, 13). Illud igitur
primum principi esse agendum ut in τοῖς ἀρχομένοις nascatur
virtus, quam πειθαρχίαν vocat et tantopere commendat Xenophon.
Nunc illud videamus, quomodo potestate illa principi esse uten-
dum censuerit.

Ac cum supra posuerimus, e Xenophontis sententia principi
in eo esse elaborandum, ut τοὺς ἀρχομένους sui, reddat similes
(Cyr. 8, 6, 10. ll. 8, 1, 21), etcum principem, qualem Xenophon
vult esse, justum, pium, temperantem, fortem esse demonstrasse
nobis videamur, apparet jam etiam τοὺς ἀρχομένους ipsi pios,
justos, temperantes, fortes esse reddendos itaque reipublicae

