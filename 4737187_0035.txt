25

 

in agro habebant Spartani, aperiret et depromtis ad victum
necessariis suo rursus obsignaret annulo; deinde quod Socrates
docebat (Mem. 4, 4, 23), seni non esse puellam in matrimonium
dandam, quippe quorum liberi parum robusti solerent esse, idem
apud Lacedaemonios constitutumv fuisse legimus, ut uxorem
quisque in ipso aetatis flore duceret (r. L. l, 6). Collato igitur
loco, qui est r. L. 10, 4, ubi Lycurgus dicitur fecisse, ut omnes,
qui legibus convenienter viverent, pariter reipublicae participes
essent‚= veri non dissimile videtur a Socrate Spartam potissimum
nomine ἀριστοκρατίας significari (Mem. 4, 6, 12), qui idem eam
rempublicam, cujus magistratus creentur ex iis, qui legibus con-
venienter vivant, esse ἀριστοκρατίαν contendat; itaque cum illo
loco ,ἀριστοκρατίαν non, ut fieri solet, optimatium, sed optimo·
rum regnum nominari appareat, videmus, quanta eo laus a So-
crate tribuatur reipublicae Lacedaemoniorum.

> Satis· est paucis demonstrasse, Socrati quoque, quemad-
modum omnibus fere philosophis, qui de praestantissima rei-
publicae sorma quaesiverunt, Spartanorum leges et instituta ea
visa esse, quae, etiamsi non plane probanda essent, tamen
proxime abessent ab optimae illius reipublicae specie, quam
animo sibi finxisset3 neque est quod dubitemus, quin hoc Socra·
tis judicium magnam habuerit vim ad Xenophontis de rebus pu·
blicis sententiam. Sed praeterea quoque nobis ratione habita
totius vitae Xenophontis multa accurrunt, quae ad ejus in Lace-
daemonios studium augendum magni fuisse momenti mihi per-
suasum habeo. Cum vero de iis, quae de Xenophontis vita nobis
nota sunt, alii aliter sentiant, antequam accedam ad explicandas
ceteris studii Xenophontis inLacedaemonios caussas, in universum
breviter quaedam de Xenophontis vita praemittam, in ⁸“qua enarranda
multa conjecturis tantum niti facile mihi quisque concedet.

⁴ Xenophon natus est Athenis. Neque vero satis firmis vete-
rum scriptorumvtestimoniis constat, quo fuerit anno natus neque
certi aliquid de ejus patre et familia nobis traditum est, nisi quod
scimus, patrem esse Gryllum nominatum et demo Erchieo fuisse

