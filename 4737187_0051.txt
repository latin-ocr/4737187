41

*-

 

nostrum ¹ formandum esse existimo, utrum illud Xenophontis
>studium nimium videatur fuisse annon. Quae enim ejusmodi in aliis
Xenophontis reperiuntur scriptis, eorum multo minor videtur mihi
esse ad nostrum judicium potestas, quam eorum, quae in illa
leguntur historia, cum hanc inprimis ei, qui ad historiam scriben-
dam accedat, imponendam esse legem censeam, ut animus ejus
sit ab omni partium studio alienus. Atque vix ullum est Xeno-
phontis opus, de quo quid sit statuendum tantopere inter se
dissentiant viri docti. Ut enim in universum alii affirmant, in illis
libris a Xenophonte omnem ingenii sui venustatem, animi simpli-
citatem, honestatis amorem et in deos pietatem verbis tam puris
expressam esse et elegantibus, ut imago animi et ingenii morum-
que ejus exstet in iis verissima (Schneid. praef. ad h. gr. p. XL),
alii eorum notant exilitatem, languorem, siccitatem (F. A. Wolf. in
epist. ad Schneid. p. ¹26. Creuzer. l. l. p. 35); ita inprimis de eo,
num et quale prodatur in historia graeca Xenophontis in Lacedae·
monios studium et Atheniensium odium, inter se discrepant.

In illo dijudicando non parvi momenti est sententia, quam
primus protulit Niebuhrius (kleine histor. u. philol. Schriften
p. 464) affirmans, historiam Xenophonteam sejungendam esse in
duas parteS‚ quarum altera libros duos complectens primos,
Thucydidis ad finem perducat historiam, altera continens libros
postremos quinque proprie sit historia graeca nominanda3 eum-
que haud pauci sunt secuti (cs. Spiller. 1. l: p. 27). Niebuhrii
sententia nititur inprimis loeo in fine libri secundi historiae grae-
cae, ubi Xenophon enarratis rebus a Thracybulo gestis haec
scripsit: καὶ ὀμόσαντες ὅρκους ἦ μὴν μὴ μνησικακήσειν ἔτι καὶ
νῦν. ὁμοῦ γε πολιτεύονται καὶ τοῖς ὅρκοις ἐμμένει ὁ δῆμος. Cum
quae ibi narrantur a Xenophonte, triginta tyrannorum expulsio et
reconciliatio partium populi Atheniensis, Ol. 94, 1 accidissent,
sextus vero et septimus historiae graecae liber certe non ante 01.
105, 4 sit confectus, et Niebuhrius et Spillerus, quamvis per-
multis, quae disputaverunt viri docti de editis aXenophonte libris
Thucydideis, non> assentiar, tamen optimo jure demonstrasse mihi

